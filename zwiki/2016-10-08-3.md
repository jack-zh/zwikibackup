title: 背个唐诗
tags: 

```
黄鹤楼
【作者】崔颢 【朝代】唐代
昔人已乘黄鹤去，此地空余黄鹤楼。
黄鹤一去不复返，白云千载空悠悠。
晴川历历汉阳树，芳草萋萋鹦鹉洲。
日暮乡关何处是？烟波江上使人愁。


次北固山下
【作者】王湾 【朝代】唐代
客路青山外，行舟绿水前。潮平两岸阔，风正一帆悬。
海日生残夜，江春入旧年。乡书何处达，归雁洛阳边。

别董大
【作者】高适 【朝代】唐代
千里黄云白日曛，北风吹雁雪纷纷。
莫愁前路无知己，天下谁人不识君。


```